---
title: Aparat ortodontyczny samoligaturujący

tags:
- aparat

category: Ortodoncja

image: aparat-ortodontyczny-samoligaturujacy.webp

createdAt: 2018-10-22T12:00:00.000Z

---

Pacjenci, którzy zdecydowali się na leczenie ortodontyczne, stoją przed wyborem rodzaju aparatu, który zagości na ich zębach i będzie im towarzyszył przez cały czas leczenia. <!--more--> Dzisiaj przedstawimy jednego z kandydatów, czyli aparat samoligaturujący. 

### Aparat samoligaturujący - co to oznacza?
Aparat ortodontyczny samoligaturujący jest jednym z rodzajów aparatu stałego, czyli takim, gdzie zamki są przyklejane do zębów pacjenta na stałe i pacjent nie może samodzielnie zdjąć aparatu, jak w przypadku aparatów ruchomych.

Ich innowacyjność, w porównaniu do aparatów zwykłych, polega na tym, że dzięki wprowadzeniu klapki dociskającej łuk do zamka, wyeliminowane zostały w aparacie elementy gumowe (tzw. ligatury).

### Jakie będę mieć korzyści z takiego typu aparatu?
To wygodne rozwiązanie dla pacjentów, gdyż ligatury, pod wpływem spożywanych pokarmów i napojów czy papierosów, z czasem nieestetycznie się przebarwiają. Zdarzają się również ich awarie – pęknięcie lub utrata ligatury, co wiąże się z koniecznością dodatkowej wizyty u ortodonty w celu założenia nowej. Dodatkowo, mamy też pewność, że klapka od aparatów samoligaturujących dociska łuk stale z tą samą siłą, w przeciwieństwie do ligatury, która z czasem traci na elastyczności i się rozciąga, a więc siła dociśnięcia łuku do zamka jest słabsza niż tuż po jej założeniu.

### Czy aparat samoligaturujący spowoduje, że leczenie ortodontyczne się skróci?
Istnieje wiele różnych opinii odnośnie skrócenia czasu leczenia ortodontycznego pod wpływem działania aparatów samoligaturujących. Można spotkać się ze zdaniem, że tego typu leczenie jest szybsze. Należy jednak pamiętać, że siły użyte podczas leczenia ortodontycznego powinny być stałe i nie za duże, żeby jak najbardziej zminimalizować ryzyko powstania powikłań. Czasu leczenia nie można skracać w nieskończoność , gdyż od niego zależy stabilność efektu leczenia.  Czasem niestety szybkie leczenie może prowadzić do prędkiego nawrotu wady zgryzu. Czas leczenia dobrany jest indywidualnie do każdego pacjenta, aby zapewnić mu bezpieczne leczenie i możliwie najbardziej stabilny oraz przewidywalny jego efekt.

###  Czy aparat samoligaturujący będzie bardzo widoczny na moich zębach?
Aparaty samoligaturujące mogą być zarówno metalowe jak i szafirowe (przezroczyste, przypominające swoim wyglądem szkło). Wszystko zależy od materiału, z jakiego są wykonane. Można więc dobrać odpowiedni aparat samoligaturujący również dla pacjentów, którym zależy na jak największej estetyce i jak najmniejszej widoczności aparatu.

<BlogImage src="aparat-ortodontyczny-samoligaturujacy/1-aparat-estetyczny-samoligaturujacy-i-metalowy.webp" caption="Dla porównania: na górnym łuku aparat estetyczny samoligaturujący, na dolnym łuku aparat metalowy zwykły (przed założeniem łuków i koniecznych ligatur w dolnym łuku)." alt="Dla porównania: na górnym łuku aparat estetyczny samoligaturujący, na dolnym łuku aparat metalowy zwykły (przed założeniem łuków i koniecznych ligatur w dolnym łuku)."></BlogImage>

<BlogImage src="aparat-ortodontyczny-samoligaturujacy/2-aparat-samoligaturujacy.webp" caption="Na obu łukach widoczny aparat metalowy samoligaturujący." alt="Na obu łukach widoczny aparat metalowy samoligaturujący."></BlogImage>

<BlogImage src="aparat-ortodontyczny-samoligaturujacy/3-aparat-metalowy-z-ligaturami.webp" caption="Górny aparat metalowy z założonymi kolorowymi ligaturami (w aparatach samoligaturujących dzięki obecności klapek nie ma potrzeby zakładania ligatur)." alt="Górny aparat metalowy z założonymi kolorowymi ligaturami (w aparatach samoligaturujących dzięki obecności klapek nie ma potrzeby zakładania ligatur)."></BlogImage>
