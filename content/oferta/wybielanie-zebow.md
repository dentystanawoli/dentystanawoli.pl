---
title: Wybielanie zębów

weight: 4

image: profilaktyka_stomatologiczna_piaskowanie_skaling_fluoryzacja_warszawa.jpg
---

Wybielanie zębów jest najlepszym sposobem dla uzyskania jaśniejszego, ładniejszego uśmiechu. To zabieg coraz bardziej popularny w dzisiejszej stomatologii estetycznej, ponieważ poprawia nie tylko wygląd zębów, ale i samopoczucie pacjentów. Powoduje, że czują się oni pewniejsi siebie. Na dodatek wybielanie zębów jest bezpieczne i skuteczne, choć wymaga odświeżenia, aby utrzymać długotrwały efekt. Istnieje wiele sposobów na wybielanie zębów, między innymi wybielanie zębów lampą, stosowanie past i pasków wybielających.

W naszym gabinecie, znajdującym się w Warszawie na Woli,  proponujemy wybielanie nakładkowe „w domu”. Polecamy je zwłaszcza pacjentom, którzy mają zęby z „cienkim” szkliwem, a także tendencję do nadwrażliwości zębów (zęby bolą w czasie jedzenia i picia ciepłych, zimnych, słodkich lub kwaśnych pokarmów i napojów).

Na czym polega metoda wybielania nakładkowego?

To metoda szybka i efektywna. Wymaga noszenia wykonanej przez stomatologa na zamówienie nakładki przez kilka lub kilkanaście godzin w ciągu dnia lub w nocy przez dwa tygodnie. Wybielanie nakładkowe dzieli się więc na dwa etapy:

Etap gabinetowy: Podczas pierwszej wizyty lekarz po zapoznaniu się z oczekiwaniami pacjenta, wykonuje wycisk, z którego w pracowni technicznej odlewa się model, a na nim formuje elastyczną nakładkę. Podczas drugiej wizyty, przeprowadzany jest szczegółowy instruktaż postępowania, dotyczący zabiegów higienicznych przed założeniem nakładki, sposobu nakładania żelu i czasu stosowania żelu.
Etap domowy: Najpierw należy wycisnąć ze strzykawki odpowiednią ilości żelu i rozprowadzić ją w zagłębieniach nakładki. Potem, po umyciu zębów, powinno się umieścić nakładkę z żelem na zębach i docisnąć ją. Kolejnym krokiem jest noszenie nakładki przez kilka lub kilkanaście godzin w ciągu dnia lub przez całą noc. Zależy to od stężenia substancji czynnej w żelu.
Efekt wybielania nakładkowego utrzymuje się zwykle przez kilka lat. Jest on porównywalny do profesjonalnego wybielania zębów lampą w gabinecie stomatologicznym, a może nawet trwać dłużej, jeśli pacjent stosuje się do zaleceń stomatologa. Dlaczego? Mała ilość żelu utrzymuje się w strukturze zęba nawet do 36 godzin i nałożenie na ząb, który zawiera nadtlenek z poprzedniego dnia, kolejnej dawki preparatu wybielającego wzmacnia działanie wybielania. Przy czym po zakończeniu kuracji warto skorzystać z zabiegu fluoryzacji w gabinecie. Jeśli po 6-12 miesiącach zęby przyciemniają, zaleca się zastosowanie krótkiego zabiegu przypominającego, czyli założenie nakładki z żelem na jedną lub na dwie noce.

Jak należy się przygotować do zabiegu?

Przed rozpoczęciem wybielania zębów należy odpowiednio się przygotować, czyli:

oczyścić zęby z płytki nazębnej, kamienia i osadu, który zgromadził się na powierzchni i pomiędzy zębami,
wyleczyć wszystkie ubytki,
wymienić nieszczelne wypełnienia,
dla lepszego rezultatu zrezygnować z palenia papierosów, spożywania barwiących napojów oraz żywności.
Powinno się więc wykonać przegląd zębów razem z profilaktycznym czyszczeniem, a w razie konieczności – wyleczyć zęby przed ich wybielaniem. Należy również pamiętać, że wybieleniu nie ulegają wypełnienia, uzupełnienia protetyczne (korony, mosty), a także zęby martwe (po leczeniu kanałowym), które wybiela się w inny sposób niż zęby żywe.

Zalety wybielania nakładkowego

Jest wiele powodów, dla których warto wybrać tę metodę wybielania zębów. Najważniejsze z nich to:

długotrwałe rezultaty, zwłaszcza jeśli mniej więcej co pół roku lub co roku stosuje się wspomniany wyżej zabieg przypominający,
wygoda i niezależność – to pacjent decyduje, kiedy i gdzie zakłada nakładkę na zęby oraz jak długo ją na nich trzyma (jeśli istnieje taka możliwość, można ją nosić nie tylko w domu, ale również w pracy czy w podróży),
niski koszt zabiegu, na który wpływa to, że nakładkę (szyny) wykonuje się jednorazowo, a preparat wybielający (żel) jest stosunkowo tani,
bezpieczeństwo – zęby nie ulegają uszkodzeniu. Warto przy tym pamiętać, aby żel kupować tylko w gabinetach stomatologicznych lub w aptekach (preparaty wybielające z nieznanych źródeł, na przykład z aukcji internetowych, mogą źle wpłynąć na kondycję uzębienia).
Jakie są przyczyny przebarwiania się zębów?

Przed przystąpieniem do zabiegu wybielania zębów warto ustalić przyczyny ich przebarwiania się. Można część z nich wyeliminować, co wpłynie na dłuższy efekt wybielania. Przebarwienia są powodowane albo czynnikami zewnętrznymi, albo ogólnoustrojowymi. W drugim przypadku są objawem choroby. Oto najczęstsze przyczyny przebarwień.

W przypadku przebarwień zewnętrznych (powierzchniowych) oraz ciemnienia zębów:
palenie lub żucie tytoniu, który zawiera brązowe barwniki, wchłaniające się stopniowo w strukturę zęba,
nawyki żywieniowe: spożywanie pokarmów, które zawierają duże ilości barwników (na przykład wiśnie, jagody, marchew), picie dużej ilości kawy, herbaty i czerwonego wina, częste spożywanie kwaśnych produktów żywnościowych, które przyczyniają się do erozji szkliwa (owoce cytrusowe, ocet),
ścieranie się szkliwa spowodowane przez stres i bruksizm, czyli zgrzytanie zębami, przez co może dochodzić do mikropęknięć oraz do ciemnienia brzegów siecznych, co jest skutkiem odsłonięcia zębiny,
niedostateczna higiena jamy ustnej i próchnica zębów.
W przypadku przebarwień wewnętrznych (w głębszej strukturze zęba):
leki, środki chemiczne: przyjmowanie antybiotyków (tetracykliny) w okresie, kiedy tworzą się zęby, a także przyjmowanie zbyt dużej ilości fluoru, przez co zęby nabierają „cętkowanego” wyglądu (to tzw. fluoroza), niektóre materiały stomatologiczne stosowane podczas leczenia zębów i powodujące ich szarzenie (azotan srebra, amalgamat srebra),
starzenie się urazów zębów – wtedy obumiera nerw i odbarwia się na brązowo, szaro lub czarno,
uwarunkowania genetyczne wpływające na przezroczystość i przezierność zębów, w tym choroby genetyczne, takie jak: porfiria wrodzona, alkaptonuria,
inne choroby, w tym zaburzenia hormonalne przy niedoczynności i nadczynności tarczycy, torbielowate zwłóknienie trzustki, hiperbilirubinemia,
wiek: zmiana koloru zębów jest również spowodowana tym, że wraz ze starzeniem się organizmu zęby stają się ciemniejsze, a wynika to z naturalnych procesów postępującej mineralizacji szkliwa.
Określanie koloru zębów

Przed przystąpieniem do zabiegu wybielania zębów stomatolog określa początkowy kolor zębów. Wykorzystuje do tego standardowy kolornik Vita Classic Shade Guide, używany przez dentystów na całym świecie. Zawiera on 16 odcieni, które są uszeregowane od najjaśniejszego do najciemniejszego koloru. Zwykle podczas wybielania obserwuje się zmianę koloru o 5-9 odcieni, choć zdarza się nawet bardzo duża różnica – o 10-14 odcieni. Warto pamiętać o tym, że to, jaką biel zębów można osiągnąć w trakcie wybielania, zależy od indywidualnej sytuacji danej osoby. Nie należy zatem za wszelką cenę dążyć do „hollywoodzkiej bieli”. Ponadto według badań stomatologicznych prawidłowa barwa zębów to taka, która waha się od barwy białej przez szaroniebieską do żółtawo-kremowej.

Przeciwwskazania

Kto nie powinien poddawać się zabiegowi wybielania zębów? Lista przeciwskazań jest krótka, ale warto ją mieć na uwadze:

kobiety w ciąży oraz karmiące piersią,
osoby poniżej 18. roku życia,
osoby mające ostre przebarwienia tetracyklinowe czwartego stopnia, wymagające założenia licówek lub koron,
osoby mające alergię na jeden lub więcej składników preparatów wybielających,
osoby cierpiące na bardzo dużą wrażliwość termiczną zębów,
brak zdolności pacjenta do samodyscypliny (nienoszenie nakładek przez wyznaczony czas spowoduje, że zabieg wybielania nakładkowego będzie nieskuteczny).
Wybielania zębów w naszym gabinecie

W naszym gabinecie stomatologicznym, usytuowanym w mieście Warszawa (w dzielnicy Wola), zaplanujemy dla Państwa odpowiedni proces wybielania zębów. Mogą być Państwo pewni, że podczas wszelkich zabiegów, nasi specjaliści korzystają z profesjonalnego sprzętu medyczno-diagnostycznego. Klinika Dentystyczna św. Apolonii ma wieloletnie doświadczenie w wybielaniu zębów, w tym w prowadzeniu pacjentów decydujących się na wybielanie nakładkowe „w domu”. Zapraszamy serdecznie. Państwa zdrowie i zadowolenie jest dla nas priorytetem.
