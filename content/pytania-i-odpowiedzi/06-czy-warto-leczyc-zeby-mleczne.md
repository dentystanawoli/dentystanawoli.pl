---

title: Czy warto leczyć zęby mleczne?

---

Koniecznie! Zniszczony ząb mleczny może być przyczyną bólu u dziecka, ropnia, a także zainfekowania zawiązka zęba stałego, który jeszcze jest ukryty w kości. Nie mówiąc o tym, że przez długi czas w ustach dziecka występuje uzębienie mieszane – a więc i zęby mleczne i stałe, wtedy nieleczone zęby mleczne mogą również zagrażać zębom stałym. Gdy zniszczenie zęba mlecznego jest tak duże, że konieczne jest jego usunięcie, powstaje zagrożenie przemieszczania się zębów i ich późniejszych stłoczeń, a także wad zgryzu. Dlatego tak ważne jest wykonywanie regularnych przeglądów (co 3 miesiące) i zapobieganie zmianom na ich wczesnym etapie rozwoju.
